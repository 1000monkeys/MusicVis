Waar kan je liggen in het zand
Totdat je hele lijf verbrandt?
Waar kan je zuipen als een beest
Waar vind je vrienden voor elk feest?
Waar kan je zwemmen als een rat
Waar word je zelfs van binnen nat?
Dat is aan de rand van Nederland
Dat is aan ons onvolprezen strand
Waar kan je vrijen met je vrouw
Wat nergens ander mogen zou?
Terwijl je kalm je krantje leest
Je handen strelend om haar leest
Dan speel je poker met een vriend
Totdat hij van ellende grient
Dan springt de randstad uit de band
Dat is aan ons onvolprezen strand
Je gaat er op de brommer heen
En ligt dan plat tot kwart voor een
Dan ga je kijken naar een vrouw
Die je wel graag versieren zou
Dan krijg je ruzie met haar man
Die heel toevallig boksen kan
En met je tanden in je hand
Sjok je weer verder over het strand
Dan ga je even naar een tent
En als je aangeschoten bent
Dan loop je met de vriendenschaar
Een eindje langs de boulevard
Dan komt er iemand op het idee
Om te gaan zwemmen in de zee
En gans door kwallen overmand
Ren je weer terug over het strand
Maar 's middags om een uur of vier
Dan komt het toppunt van vertier
Dan komt een vriend die auto rijdt
Eens kijken voor de aardigheid
Dan ga je even met hem mee
Een eindje rijden langs de zee
Hij rijdt wel honderd met een hand
En wuift met de ander naar 't strand
Dan scheur je zingend langs de straat
En vind dat alles prachtig gaat
Je trekt je hals eenvoudig krom
Je kijkt naar alle meisjes om
En vaders auto wordt vermoord
Vakkundig in een boom geboord
Dan sta je morgen in de krant
En word beroemd op heel het strand
En 's avonds op het stille strand
Dan is er weer iets aan de hand
Dan komt er een geweldig feest
Zoals er nooit een is geweest
Dan wordt het strand weer opgestookt
Waarop men lekker worstjes kookt
En met transistors in de hand
Trekt heel de troep weer naar 't strand
De een komt met flessen wijn
Die smaken verdacht veel naar azijn
De tweede komt met zijn vriendin
Die pikt de derde dan weer in
De vierde brengt een zak patat
Met onderin een daverend gat
De inhoud ligt verspreid in 't zand
Van driekwart kilometer strand
Je danst en vrijt de hele tijd
Terwijl je in een broodje bijt
En giet jenever in een kop
Want anders dronk je pa het op
Maar van die lading alcohol
Geraakt je spoedig overvol
Dan loopt de toestand uit de hand
En blijf je liggen op het strand
Maar de politie arriveert
Voor je weer lopen hebt geleerd
Zodat je kruipende ontvlucht
Achter een zuil jeneverlucht
Dat wordt dan een immense rel
Die eindigt meestal in de cel
En is men daar eenmaal beland
Dan is het weer rustig op het strand
Maar 's morgens lig je weer in het zand
Totdat je hele lijf verbrandt
Dan ga je zuipen als een beest
En zoek je vrienden voor een feest
Dan ga je zwemmen als een rat
En word je zelfs van binnen nat
Aan de rand van Nederland
Aan ons onvolprezen strand
Aan de rand van Nederland
Aan ons onvolprezen strand
Aan de rand van Nederland
Aan ons onvolprezen strand