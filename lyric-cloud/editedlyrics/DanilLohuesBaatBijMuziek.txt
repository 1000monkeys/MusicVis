De iene hef baat bij ‘n borrel of twee
De ander hef baat bij mooi weer
Mar ien ding is bij elk mens geliek
We hebben allemaol baat bij muziek
Muziek met gitaarn of met ‘n orkest
Muziek van de toekomst
Muziek die is west
Griffemeerd, Communist
Rooms Katholiek
We hebben allemaol baat bij muziek
Muziek veur soldaoten
Op weg naor ‘t front
Muziek uut de hemel
Muziek uut de grond
Allennig, of samen as stadionpubliek
We hebben allemaol baat bij muziek
De iene hef baat bij zunne en rust
De ander zweert bij ‘n bord soep
Mar ien ding is bij elk mens geliek
We hebben allemaol baat bij muziek
Muziek van boer Harms
‘n fuga van Bach
‘n ballade van Brahms
Muziekje veur ‘s nachts
Zelf maakt of massaspul uut ‘n fabriek
We hebben allemaol baat bij muziek
Gezangen veur Donar, Boedah of God
Veur Allah, of veur Piet-Jan Snot
Nonchalant, religieus of bloedfanatiek
We heben allemaol baat bij muziek
Muziek in de box, muziek bij de dood
En daor tussen in as dagelijks brood
Klinkt altied wel wat, elk mens is uniek
Mar we hebben allemaol baat bij muziek
We lachen en wiezen
‘moe’j hunnie ‘s zien!’
Verschil is der altied al west
Mar ien ding maakt ons allemaol geliek
We hebben allemaol baat bij muziek