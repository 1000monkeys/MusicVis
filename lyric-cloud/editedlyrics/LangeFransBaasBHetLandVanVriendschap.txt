Songtekst van Lange Frans & Baas B – "Het Land Van Vriendschap"

Kom uit het land van Anne Faber en Michael P
Het land van Nicky Verstappen en Jos B
Kom uit het land van Thuisbezorgd, zonder te bellen
Waar je zelfs in de Achterhoek sushi kunt bestellen
Kom uit het land waar AirMax nog steeds in de mode zijn
Waar je Instafoto's filtert voor de schone schijn
Kom uit het land van rood, wit, blauw en de gouden leeuw
Plunderen de wereld, noemen het de Gouden Eeuw
Het land van de Elfstedentocht, wie weet het nog?
Terwijl we kijken hoe de winst door Max gereden wordt
Het land dat meestal goed presteert op het WK
Het land dat vaak de beste was, maar dan op één na
Kom uit het land van, het land van Lange Fransie
AirBnb m’n huis, en dan lekker op vakantie

Kom uit het land waar ik in 2009 mezelf verloren ben
En waar ik tien jaar later als herboren ben
Het land dat meedeed aan de oorlog in Irak
En met de kennis van nu is dat een grote grap
Het land dat met zijn Voice in de hele wereld scoort
Waar een blaadje op het spoor de dienstregeling verstoort
Het land van De Klassieker zonder uitpubliek
Het land dat eindelijk weer indruk maakte in de Champions League
Het land van Johan Cruijff en zijn ArenA
Waar de Oranjeleeuwinnen niet meer alleen staan
Het land van waterkennis en bruggenbouwers
Bierbrouwers, maar laten we het nuchter houden
Het land dat vrij is sinds '45
Het land waar ik blijf, nog steeds heerlijk
Eerlijk

Uh, kom uit het land waar je doorheen scheurt in drie uurtjes
Met nieuwe straattaal elke tien minuutjes
Kom uit het land waar op papier een plek voor iedereen is
Een AZC om de hoek een groot probleem is
Kom uit het land waar mijn gabber André Hazes
Samen met zijn vader in elk café de baas is
Het land waar Ronell, Sofiane, Jorik de game runnen
Hip-hop van eigen bodem waar we niet omheen kunnen
Het land waar top-dj's internationaal
Ooit zijn begonnen bij u in de kleine zaal
Het land waar als je rijk wordt je zoveel inlevert
Die blauwe envelop die is nooit winstgevend
Het land waar Zwarte Piet van ons ook niet meer mag
Het land waar blowen kan en lachgas op Koningsdag
Samen na verlies, dit land heeft veel gezien
Geen tranen meer over na MH17

Nederland
Klein, maar altijd plek genoeg
Doe maar normaal, dan doe je gek genoeg
Nederland (Nederland), Nederland

Kom uit het land met de meeste culturen per vierkante meter
Schuif lekker aan om bij de buren te gaan eten
En treitervlogger is een schitterend woord
Geen referendum meer, dus je stem wordt gesmoord
Ik deel m’n land met expats en vluchtelingen
Waar ligt de grens voor een mens die zijn geluk wil vinden?
Het land waar we d'r samen altijd wel uitkomen
Waar we fouten maken, zelfs met de juiste dromen
Kom uit het land dat waarde hecht aan jouw leven
Waar we elkaar in waarde laten en elkaar vergeven
De vruchtbare grond van onze vriendschap
God, wat is het fijn om je te zien, gap
Dit is het land waar ik zal overwinnen aan het einde
Totdat je deze meezingt aan de ArenA-lijnen
En tot die tijd zal ik schijnen, ik heb m'n hart verpand
Dit is voor Nederland, Baas B, Lange Frans